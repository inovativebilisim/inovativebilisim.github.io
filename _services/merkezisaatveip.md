---
title: "Merkezi Saat ve IPTV - Uydu Sistemleri"
date: 2019-02-28T15:15:34+10:00
weight: 8
---
Merkezi saat sistemleri; bir ana merkez saat ve buna bağlı olarak çalışan, dijital ve analog tali saat ünitelerinden oluşmaktadır. Yan saatler, sadece bir merkezi saate bağlı olduğunda çalışabilir. Merkezi saat, sürekli olarak GPS ile aldığı zaman bilgisi ile kendini senkronize eder ve en yüksek doğrulukta kalır. Saatler; yerleştirilecek mekânların büyüklük ve yerine göre istenilen büyüklükte ve değişik şekillerde özel olarak tasarlanmaktadır.

Merkezi saat sistemleri uydudan alınan tek bir sinyal ile çalışmaktadır. Bu sistemler kendine bağlı olan tüm cihazları senkronize ederek yönetimin tek bir merkezden yapılmasını sağlamaktadır. Merkezi saat sistemleri ekipmanları; merkez saat, ikincil saatler ve GPS-DCF antenlerdir.

SMATV, birden fazla uydu ve yayın sinyalini birleşik olarak tüm TV noktalarına zayıflamadan ulaştırmak ve dağıtmak için kullanılır. Kurulan sistem genel olarak uydu antenleri, yayın merkezi ve dağıtım sistemlerinden oluşur. Özellikle kalabalık mekanlar ve televizyon kullanıcı sayısının fazla olduğu alanlarda, bloklar ve konutlar birbirleriyle yer altından bağlanır ve son kullanıcıya, uydu alıcısı kullanılmasına gerek kalmadan, TV görüntüsü ulaştırılır. Sensormatic, kullanılan bölgelere ve yaşam alanlarına göre, kanal sayısı ve sistem merkezi tasarlar ve kurulumunu gerçekleştirir.

IPTV’nin geleneksel TV sistemlerine göre en önemli avantajları her kullanıcının ayrı bir yayını izleyebilmesi ve iki yönlü iletişim yeteneğinin olmasıdır. Bu sayede kullanıcının dizi üzerinde denetim (durdurma, ileri, geri sarma v.b.) ve darbantlı kuzeni web uygulamalarında olduğu gibi izleyeceği şeyi özgürce seçebilme olanakları bulunmaktadır. Servis işletmecileri tüketicinin görüntü, data ve telefon iletişimini aynı paket içinden alabildiği bu uygulamaya “Tripleplay” demektedirler. Bir genişbant (KabloTV/KabloNet veya ADSL) hattından tüketiciye “tripleplay” sunabilmek için işletmecinin hem IPTV hem de IP Telephony (VoIP, Voice over IP) teknolojisini kullanması gerekiyor.

![Merkezi Saat](/images/services/merkezisaat.jpg)